# El Teorema Fonamental

Enunciem i demostrem el teorema fonamental de la teoria de Galois. Acabarem
amb diversos exemples concrets d'extensions, il·lustrant la correspondència de Galois.

## Preliminars

::: {.proposition}
Sigui $K$ una cos qualsevol. Sigui $G\leq\Aut(K)$ un subgrup finit, i sigui $F=K^G$. Aleshores $K$ és Galois sobre $F$,
i $\Gal(K/F) = G$.
:::
::: {.proof}
Per definició d'$F$, tenim $G \leq \Aut(K/F)$, i només ens cal veure la igualtat. El teorema
ens diu que $|G|=[K\colon F]$, i ja hem vist $|\Aut(K/F)|\leq [K\colon F]$. Per tant:
$$
[K\colon F] = |G| \leq |\Aut(K/F)| \leq [K\colon F].
$$
Per tant, totes les desigualtats són igualtats i, en particular $|G| = |\Aut(K/F)|$.
:::

::: {.corollary}
Si $G_1$ i $G_2$ són subgrups diferents d'$\Aut(K)$, aleshores $K^{G_1} \neq K^{G_2}$.
:::
::: {.proof}
Trivial.
:::

## La correspondència de Galois

Sigui $K/F$ una extensió finita de Galois. A cada subextensió $K/M$ li podem associar el seu
grup de Galois, $\Gal(K/M)$. També podem associar a cada subgrup $H\leq \Gal(K/F)$ el cos fix $K^H$.
El següent resultat ens diu que aquestes dues operacions són inverses mútuament.

::: {.theorem}
Sigui $K/F$ finita Galois. Aleshores $M\mapsto \Gal(K/M)$ i $H\mapsto K^H$ estableixen una bijecció
$$
\{\text{ subextensions } K/M/F\} \stackrel{1\colon 1}{\longleftrightarrow} \{\text{ subgrups } H \leq \Gal(K/F)\}.
$$
A més el grau $[M \colon F]$  es correspon amb l'ordre d'$H$.
:::
::: {.proof}
Hem de veure:
1. $K^{\Gal(K/M)}= M$. Això és automàtic a partir de la proposició i del Corol·lari \@ref(cor:fix-gal-eq).
2. $\Gal(K / K^H) = H$. Escrivim $M=K^H$. Ja sabem que $K/M$ és de Galois, i $|\Gal(K/M)|= [K\colon M]$.
A més, per definició tenim $H\leq \Gal(K/M)$. Hem de demostrar la igualtat: donat $\tau\in \Gal(K/M)$, veurem
que $K=\bigcup_{\sigma\in H} \Eq(\sigma,\tau)$. Pel Lema \@ref(prp:lema-algebra-lineal), algun dels $\Eq(\sigma,\tau)$
ha de ser tot $K$, i això ens diu que $\tau\in H$. Per tant, només ens cal comprovar que per tot $\alpha\in K$,
hi ha algun $\sigma\in H$ tal que $\sigma(\alpha)=\tau(\alpha)$. Considerem el polinomi
$$
f(x) = \prod_{\sigma \in H} (x - \sigma(\alpha)) \in K[x].
$$
Fixem-nos que $\sigma(f)=f$ per tot $\sigma\in H$ i per tant $f(x)\in K^H[x] = M[x]$. Com que $\tau$ fixa $M$,
tenim que $\tau(f)=f$. Però aleshores $\tau(\alpha)$ ha de ser una arrel de $f$, és a dir, $\tau(\alpha)=\sigma(\alpha)$
per algun $\sigma\in H$, com volíem.
:::

Hem vist que si $K/M/F$ és Galois aleshores $K/M$ també ho és. Què podem dir de l'extensió $M/F$?

::: {.proposition}
Sigui $K/M/F$ una torre amb $K/F$ Galois, posem $G=\Gal(K/F)$. Aleshores són equivalents:

1. $M/F$ és Galois.
2. $H=\Gal(K/M)$ és un subgrup normal de $G$.
3. $\sigma(M)\subseteq M$ per a tot $\sigma\in G$.

En aquest cas, $\Gal(M/F) \cong G / H$.
:::

::: {.proof}
Sigui $H = \Gal(K/M)$.
$1 \implies 2$: Sigui $\sigma\in G$. Si $\alpha\in M$ té polinomi mínim $f(x)\in F[x]$, aleshores $\sigma$
en permuta les seves arrels i, en particular, $\sigma(\alpha) \in $M$. Per tant $\sigma$ restringeix a un
morfisme de $M$, que ja hem vist que és un automorfisme. Hem construit doncs una aplicació $G\to H$,
i és fàcil comprovar que és un morfisme de grups. El seu nucli és doncs un subgrup normal, format
per aquells automorfismes $\sigma\in G$ que fixen $M$, és a dir, és justament $\Gal(K/M)$.

$2 \implies 3$: Sigui $\sigma \in G$. Per definició, $\sigma(M) \in K^{\tilde H}$, on $\tilde H = \sigma H \sigma^{-1}$.
Com que $H$ és normal $\tilde H=H$ i $K^{\tilde H} = K^H = M$.

$3 \implies 1$: escrivim $M = F(\alpha_1,\ldots \alpha_n)$, i considerem
$$
B = \{\sigma(\alpha_i) ~|~ \sigma \in G, i=1,\ldots,n\}.
$$
Aleshores $f(x)=\prod_{\beta in B} (x-\beta)$ és un polinomi separable amb coeficients
a $F$. La hipòtesi és que $B\subseteq M$ i, per tant, $M$ és el cos de descomposició de $f$.
:::

## Operacions de reticle

Per acabar d'entendre bé la correspondència de Galois, relacionem operacions conegudes entre cossos i entre grups.
::: {.proposition name=""}
Sigui $K/F$ Galois amb $G = \Gal(K/F)$. Sigui $M_1$ i $M_2$ dues subextensions, amb $H_i=\Gal(K/M_i)$. Aleshores:

1. $\Gal(K/M_1M_2) = H_1 \cap H_2$, i
2. $\Gal(K/(M_1\cap M_2)) = \langle H_1, H_2\rangle$.
:::
::: {.proof}
Directa, per definició.
:::


Podem resumir tot l'episodi en un sol resultat:

::: {.theorem name="Teorema fonamental de la teoria de Galois"}
Sigui $K/F$ una extensió de Galois finita amb grup de Galois $G$. Hi ha una bijecció entre
$$
\{\text{subcossos $K/M/F$}\} \stackrel{1\colon 1}{\longleftrightarrow} \{subgrups H \leq G\}
$$
donada per $M\mapsto $H = \Gal(K/M)$ i $H\mapsto M = K^H$ que satisfà:

1. (gira les inclusions) $M_1 \subseteq M_2$ si i només si $H_2\leq H_1$.
2. (preserva els graus) $[K\colon M] = |H|$ i $[M \colon F] = [G \colon H]$.
3. (preserva normalitat) $M/F$ és Galois si i només si $H$ és normal en $G$.
4. (gira els reticles) $M_1M_2 \leftrightarrow H_1\cap H_2$ i $M_1\cap M_2 \leftrightarrow \langle H_1, H_2\rangle$.
:::

## Examples

Calculem alguns exemples, com $\QQ(\sqrt{2}, \sqrt{3})$, el cos de descomposició de $\sqrt[3]{2}$, $\QQ(\sqrt{2}+\sqrt{3})$,
o el cos de descomposició de $\QQ(\sqrt[8]{2}, \zeta_8)$ de $\sqrt[8]{2}$.

És important adonar-se que no n'hi ha prou en assignar valors
als generadors d'una extensió per definir un automorfisme, ja que hi pot haver relacions amagades entre els
generadors. Per exemple, si $\theta=\sqrt[8]{2}$, tenim $\theta^4 = \zeta_8 + \zeta_8^{-1}$ i per tant no totes
les tries
$\theta\mapsto \theta\zeta_8^i$ i $\zeta_8\mapsto \theta_8^j$ amb $j$ senar donen lloc a automorfismes.
